# -*- mode: mandoku-view; -*-
#+TITLE: 佩玉齋類藁
#+DATE: 2015-08-25 00:14:58.797015
#+PROPERTY: ID KR4d0573
#+PROPERTY: BASEEDITION WYG    
#+PROPERTY: JUAN 卷九
<pb:KR4d0573_WYG_009-1a>¶
欽定四庫全書¶
　佩玉齋類藁巻九¶
　　　　　　　　　　　　　元　楊翮　撰¶
　論¶
　　漢髙祖論¶
有取天下之才者不若有取天下之資有取天下之資¶
者不若有取天下之福嘗觀項籍之傳而見其㧞山之¶
力蓋世之氣發而為萬夫之勇以致夫戰勝攻取之能¶
<pb:KR4d0573_WYG_009-1b>¶
未嘗不嘆其有取天下之才觀秦皇之紀而見其承强¶
霸之餘業㨿殽函之至險握闗輔之精兵以制諸侯而¶
臨天下未嘗不嘆其有取天下之資及觀髙帝之紀則¶
未嘗不惜其無才憐其無資而多其有取天下之福也¶
夫帝以匹夫崛起之勢其取天下之資不能如秦固已¶
明矣至與楚戰則屢敗而屢却其取天下之才能如項¶
籍乎非特不能如項籍其於張良蕭何參勃信布之徒¶
亦且有不能及者然而借羣雄之所長與天下共逐終¶
<pb:KR4d0573_WYG_009-2a>¶
能一四海之區而遺子孫之利者則其福也彼秦項能¶
及之乎秦項無髙祖之所有而髙祖有秦項之所無則¶
天下寜非漢之有耶當其鴻門之危榮陽之急髙祖蓋¶
亦幾不免矣其所以瀕於死而不死者是豈非以其福¶
乎福之所集天命之所歸也髙祖惟其有天命之歸也¶
神明相之人心與之此秦之所以不能拒而項之所以¶
不能殺歟若項籍者當秦之亡㧞劒而起無尺土之地¶
一民之臣秦雖異是而其先僻處西戎無以異于天下¶
<pb:KR4d0573_WYG_009-2b>¶
之諸侯而帝王之真者乃迫其後此項之所以不能一¶
日得天位而秦之所以僅二世而亡也髙祖之得天下¶
厯世久長與殷周並光武復繼而中興無秦項之一二¶
而過秦項之千百其為福亦厚矣是豈無故而然哉天¶
命𤣥鳥降而生商古之得天下而能傳之數十世者蓋¶
必有非常之祥而常人之所無者是以獲享天下乆長¶
之利而非後世之所及髙祖之生也母媪嘗息於大澤¶
之陂夢與神遇是時雷雨晦𡨕太公徃視則見交龍其¶
<pb:KR4d0573_WYG_009-3a>¶
上遂有娠而産焉且其為人隆凖龍顔所居處率嘗有¶
異及斬蛇大澤中則老嫗哭而言曰吾子為白帝子今¶
為赤帝子斬之故哭然則髙祖其龍歟宜其有九五之¶
福而非秦項之所及也¶
　　項羽論¶
天下有可乘之勢適因其勢而乘之天下可襲而取故¶
善取天下者乘其勢非乘其勢乘其機也蓋後世之所¶
恃以取天下者惟氣與力耳茍即其力強氣盛之際一¶
<pb:KR4d0573_WYG_009-3b>¶
舉而掩收其功則其事在我而况乎我與機適會人未¶
及動而我先之時未及過而我遇之沛然其孰能禦哉¶
論至於此吾未嘗不惜夫項羽之智有不及乎此也彼¶
其合諸侯之師擁數萬之衆非無其力以蹶起之銳而¶
加以屢勝之鋒非無其機然而大事已集而復墮天位¶
可致而仍失者何哉論者皆曰忍而吝賞也虐而多殺¶
也不仁而無義也剛愎而輕用其鋒也是豈足以盡其¶
不得天下之失乎論者又曰斬宋義也疑范増也不殺¶
<pb:KR4d0573_WYG_009-4a>¶
沛公也是亦不足以盡其不得天下之失也蓋羽之不¶
得天下則以其有可乘之勢不能因其勢而乘之耳當¶
其力方强氣方盛秦軍既阬函谷既入子嬰既降而咸¶
陽之未屠也於是乎建大號登大寳號令諸侯自立為¶
天子天下其誰敢拒之天下雖間有未定吾得以天子¶
之名臨之矣惜乎有可乘之勢不能因而乘之也羽之¶
心蓋以為㧞山之力蓋世之氣可以常恃而久存海内¶
之亂未艾則天下終吾之有遲遲而取固無害而不知¶
<pb:KR4d0573_WYG_009-4b>¶
氣窮則竭力窮則衰而亂極則思定於亂極思定之際¶
為之吾之氣與力不足用矣惟羽一失其機而沛公遂¶
得以因其勢而奄有焉使天下後世皆得成敗立論不¶
亦惜乎方羽之燒阿房收寳貨略婦女而東也韓生蓋¶
嘗說之曰闗中阻山帯河四塞之地肥饒可都以伯此¶
蓋勸其即真之說也羽能聼之以正天子之名而建萬¶
世之業則所處者尊所據者固沛公可得而奪之乎顧¶
乃懐思東歸不用其計己而氣衰力竭天下非其有則¶
<pb:KR4d0573_WYG_009-5a>¶
曰此天亡我嗚呼此豈天亡羽哉故夫取天下者貴乎¶
因其勢而乘之不使其氣衰力竭而機不可為也光武¶
太宗蓋能知之是以不待天下之定而已自立遂不為¶
人之所先而莫大之利及於後世雖然此為豪傑進取¶
之説耳若夫聖人之興王也則不然彼其百年而後興¶
者非可與是同日語也¶
　　四皓論¶
士有卒然而立天下之大功者非負髙世之重望不能¶
<pb:KR4d0573_WYG_009-5b>¶
也功不可以遽立也而况乎非有大臣之位尊崇貴顯¶
之權一旦而能格天子之私心以定國家之大計必其¶
望之重者素有以厭服天下之心雖天子亦不能不為¶
之聽耳此其人豈可以勢利拘哉漢髙帝欲廢太子而¶
立趙王如意吕后用張良計召四皓為太子客而太子¶
之位遂定夫此四人者當秦之帝隠於山中髙帝欲致¶
之而不能者也太子侍宴而此四人乃從之髙祖於其¶
一見之頃則恠而問知其姓名則驚而喜當是之時蓋¶
<pb:KR4d0573_WYG_009-6a>¶
已格其易太子之心矣故此四人者不勞聲色不費說¶
辭而卒能囬髙祖於偏愛之時存太子於將廢之頃使¶
其非有髙世之重望章章乎其前而欲其立如是之大¶
功亦已難矣當髙祖病甚而愈欲易太子也以張良叔¶
孫通之危言至論亦且屢諫而不從死争而不聽而四¶
人於此乃能從容片言使髙祖之愛終不能奪太子之¶
位終不能移其功不既多矣乎吾於是蓋有以知其有¶
髙世之望也及太子之位既定則皆翺翔引去而不可¶
<pb:KR4d0573_WYG_009-6b>¶
留來不知其所從去不知其徃觀其所行是豈貪無耻¶
而茍以徼賞之所為者是其髙世之望何可量耶非特¶
以其有髙世之望而已彼其智慮深逺有他人之所不¶
能及者焉方黥布反而髙祖使太子將兵此正太子危¶
急之秋也四人者乃說吕后使乘間為上泣而太子遂¶
得不徃不然太子之勢去矣則太子之不易謂之非四¶
人之功其可哉故所貴乎逸民者非貴乎徒隱也不降¶
其志不辱其身四人之立功又有以出乎栁下惠少連¶
<pb:KR4d0573_WYG_009-7a>¶
之上者是豈特以其望乎當漢之興叔孫通欲定儀注¶
魯有二生者召而不至吾甚惜之使二生於此能如四¶
皓之徒幡然而起以成一代之禮樂而追隆古之制度¶
則其功當不在於四人之下者惜乎二生之志不及乎¶
此而四皓之名獨得為不徒隠者也¶
　　張良論¶
所貴乎智者非徒以其能用乎智而以其智之所見有¶
以濟其智之所不及有人於此平常之時則將以智自¶
<pb:KR4d0573_WYG_009-7b>¶
任及其智所不及而適遭其所窮尚烏得謂之智哉若¶
夫大智則不然勢順則無所不可運事窮則無所不可¶
通非其識量髙逺有過人之見則其智之所能及者可¶
為而其所不能及者必無以濟且夫能為於所能及而¶
無以濟其所不能及者其為智亦小矣昔之論張良者¶
見其深謀秘計凡所以輔助髙祖破楚而興漢者皆以¶
智稱之彼其智之所及固足多矣及天下既定太子有¶
將廢之勢吕后使人刦良而謀之此蓋其智之所不能¶
<pb:KR4d0573_WYG_009-8a>¶
及者豈惟他人之所不能及雖良亦固已難之故曰此¶
難以口舌争也然終能令太子請髙祖之所不能致者¶
四人時從入朝以為羽翼而太子之位遂頼以定嗚呼¶
是乃張良之所以為智也易曰納約自牖又曰遇主于¶
巷古之大臣所以格其君者不惟有以因其明而入之¶
而又能求之以委曲之道蓋天下之所謂大智非其身¶
自任之為難而能使人任之以濟吾之所不及者為難¶
張良之事蓋若此矣良以智得名而太子將廢之勢已¶
<pb:KR4d0573_WYG_009-8b>¶
兆於此而無䇿以定其位是其為智亦已甚窮惟其濟¶
之者有其術則其所以為不可及也當此之時茍無四¶
老人之力太子蓋幾不免於廢是何也髙祖之愛既移¶
而趙王奪嫡之漸以情而言終不以不肖子居愛子上¶
其事亦已定矣特良之智有以知夫髙祖之素所尚慕¶
者有在是以四老人之力得以行於其間使他人以區¶
區之小智而當是智所不及之時太子之位易矣可得¶
而定哉髙祖嘗語吕后曰周勃重厚少文然安劉氏必¶
<pb:KR4d0573_WYG_009-9a>¶
勃也髙祖之心蓋以為吾百嵗之後有吕氏可以承之¶
吕氏之權既威必有變亂法制而非吾智力之所能及¶
者獨能前知其將然是以區處略定遺其人以濟之雖¶
亦謂之智可也嗚呼君子之欲用夫智者其必思所以¶
濟夫智之所不及也哉¶
　　光武論¶
古蓋有因人之力而得天下而天下後世不及知者光¶
武是也光武之興有胄裔之顯有征戰之㨗有符瑞之¶
<pb:KR4d0573_WYG_009-9b>¶
應豪傑與之天下歸之人皆以為漢之天下光武宜有¶
之而不知光武之得天下則因乎更始之力也何也王¶
莽之末天下困于新室之命而思漢之心正切更始於¶
是乎奮然而起握先帝之璽綬承炎劉之正統天下雲¶
合響應光武與其兄起於南陽亦附而從之以能下昆¶
陽定陵郾奔尋邑降邳彤破邯鄲得立為蕭王蓋其立¶
大功成大業者皆更始是頼及乎大功甫立大業甫成¶
遂貳于更始而不就其徴且其時更始之于天下未有¶
<pb:KR4d0573_WYG_009-10a>¶
失徳而於光武亦非有他也雖殺伯昇若為過舉然既¶
已臣之則生殺固在其手安得以是而為念哉前日事¶
之今日背之君臣之義似有不然者當此之時更始之¶
力猶足以殺光武然而不殺者則更始之仁也為光武¶
者亦可以自愧矣及更始敗於長安又不聞有聞難奔¶
走之事反欲伺其亂而乘之更始之號未去建武之元¶
已易顧乃封之淮陽自以為徳君臣之義何如耶昔者¶
髙祖蓋常因乎義帝矣及項羽放弑之則髙祖親為發¶
<pb:KR4d0573_WYG_009-10b>¶
喪兵皆縞素以擊楚之弑義帝者為名雖其心在於争¶
帝然其說亦足以藉口矣光武之於更始曾有是乎夫¶
更始之未敗則名器固更始之有光武于此如之何貳¶
之光武之貳於更始不必論特恠夫因其力而得天下¶
而人不及知也當其與尋邑相持之際詐為宛下書稱¶
其兵到而故墮之猶足以懾其氣而潰其兵則凡所以¶
斬將搴旗攻城而略地者頼更始之力為多矣而謂之¶
皆光武之智乎故愚嘗以為使赤眉不殺更始則光武¶
<pb:KR4d0573_WYG_009-11a>¶
亦不得以無故廢之更始不廢則光武之天下誠未可¶
必嗚呼此則天也非人力也¶
　¶
　¶
　¶
　¶
　¶
　¶
<pb:KR4d0573_WYG_009-11b>¶
　¶
　¶
　¶
　¶
　¶
　¶
　¶
　佩玉齋類藁巻九¶

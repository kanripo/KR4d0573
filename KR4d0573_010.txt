# -*- mode: mandoku-view; -*-
#+TITLE: 佩玉齋類藁
#+DATE: 2015-08-25 00:14:58.808300
#+PROPERTY: ID KR4d0573
#+PROPERTY: BASEEDITION WYG    
#+PROPERTY: JUAN 卷十
<pb:KR4d0573_WYG_010-1a>¶
欽定四庫全書¶
　佩玉齋類藁巻十¶
　　　　　　　　　　　　　元　楊翮　撰¶
　題䟦¶
　　題湯氏存心堂詩巻後¶
木之至易生者莫如楊而黄楊則物之最難大者也觀¶
湯氏之黄楊而知其家之培植逺矣頌其美者至比之¶
槐堂杏林而無愧豈不以其世澤之長耶不然則楩楠¶
<pb:KR4d0573_WYG_010-1b>¶
豫章之産於深山窮谷其崇干霄其絜百圍者不少也¶
皆足貴乎君子之於湯氏誠貴其能愛先世之物爾夫¶
物出於先世而能愛之此黄楊之所以大也今而七世¶
同居而猶未艾是其存心之仁又非獨止於愛物矣使¶
湯氏之子孫長存是心則黄楊之大雖百圍干霄無難¶
者若夫以荆樹之花而驗之則物理之榮悴亦易已可¶
不慎哉¶
　　題積善堂記後¶
<pb:KR4d0573_WYG_010-2a>¶
予因臨海陳子臨氏而識上虞徐季章季章之先府君¶
竹西翁則子臨之舅也予與子臨雅厚善以故得交季¶
章而知其為人甚詳其視夫古所稱君子長者蓋不多¶
讓予嘗疑其家所受之澤必有自來及讀春官泰氏重¶
書巴西鄧先生為其祖撰積善堂記然後知徐氏之積¶
逺矣夫土益積而日厚水益積而日深今而後季章之¶
積誠不可以已也雖然積貴乎善茍其念一之不審則¶
殆有不勝其可畏者是以君子常騐夫人之所積而必¶
<pb:KR4d0573_WYG_010-2b>¶
其後世殃慶彼積之不審而益積者可不懼哉可不懼¶
哉¶
　　題富察仲敏字辭後¶
字辭一首并序昔翮先君子為富察仲敏氏作也後十¶
餘年仲敏復來昇翮遇之於逯彦恒氏而問之仲敏愀¶
然曰曩者世之大賢君子先生長者為予之字而以文¶
發其義者皆合為一巻日在維揚時一友人假觀於予¶
適民居不戒于火友人之室廬在延燎中巻因燬焉予¶
<pb:KR4d0573_WYG_010-3a>¶
念之不忘常徃來于懐今不可見矣將復尋其文而藏¶
之先大夫之文當在遺藁子其為我書之也翮聞之火¶
之象為文明且炎上之義也仲敏之字託諸當世名筆¶
而火實烈之仲敏殆將光顯乎其發也必以文明其徴¶
在兹矣遂再拜敬書先君子所著辭復識其後¶
　樂謌¶
　　金谿縣孝女廟樂謌¶
有元至正元年撫州路金谿縣新作二孝女廟成按二¶
<pb:KR4d0573_WYG_010-3b>¶
孝女姓葛氏在唐寳厯間以官責其父祐虧練白金事¶
不勝暴酷皆發恚投冶中焚死父因獲免并其邑除坑¶
冶之害以迄于今是宜血食其土矣國子博士吳君師¶
道既文之石而祀神之詩闕焉上元楊翮撰為樂謌三¶
章俾金谿之民嵗時謌之以祠孝女其辭曰¶
靈之來兮兩旗張導旌幢兮鏘琳琅繽晻曖兮相頡頏¶
並輜軿兮歸故鄉歸故鄉兮民所望昭肸蠁兮&KR1865;洋洋¶
庭燎輝兮夜未央椒蘭發兮欝芬芳民報祀兮弗敢忘¶
<pb:KR4d0573_WYG_010-4a>¶
心屏營兮咸肅將靈格思兮民樂康¶
靈之留兮澹容與雲凝凝兮翳堂宇瓊筵陳兮合簫皷¶
列尊罍兮酌清酤牲肥腯兮承雕爼女巫進兮傞屢舞¶
誦神徳兮謌頌舉孰捐軀兮悟時主齊英英兮惟孝女¶
繼兹今兮饗終古靈醉飽兮民樂胥¶
靈之去兮將安之儼欲旋兮焱上馳互招搖兮爛祈祈¶
遵雲路兮眷威遲金有賦兮地不遺竭貲産兮民力罷¶
我邑井兮咸熙熙頼神恵兮獨弗罹千萬䙫兮神是稽¶
<pb:KR4d0573_WYG_010-4b>¶
薦蘋藻兮答神釐靈遄逰兮民聿思¶
　啟¶
　　囬蘇伊舉啟¶
離市駿之臺益厭道塗之塵土返屠羊之肆俄驚簡牘¶
之雲烟其文燦然為禮厚矣切念某初無竒氣徒有壯¶
心技能自信於穿楊科第欲擬於拾芥豈期拂運弗遂¶
良圖月窟雲深竟莫攀於仙桂河源浪急終難汎于靈¶
槎始由䕃補以入官再以驅馳而為役殊非雅志實愧¶
<pb:KR4d0573_WYG_010-5a>¶
清流方服汗馬之勞遄遘集烏之祻自初從辟進退已¶
逮于八年爰及赴銓徃返殆幾於十月自憐蓬轉敢附¶
棘栖蓋聞予季之言過辱斯文之誼造先人之墓下詩¶
聫輝賁於林塋題伯氏之壁間墨妙淋漓於竹石方圖¶
求益乃沐鳴謙叙契闊於踵門道勤拳於衘䄂兹蓋伏¶
遇某人鍾材懋碩蓄徳𢎞深表章循吏之成規究心羣¶
史推衍先賢之㣲義篤志四詩遥遥牒譜之華侃侃源¶
流之正為周司冦譏刺不貫於暴公在宋元豐文章實¶
<pb:KR4d0573_WYG_010-5b>¶
亞於歐子欒成後裔今見斯人金陵名邦有來此客雖¶
牢落千里之外行李蕭然然遨逰諸公之間名稱藉甚¶
鶚薦行飛於豸府皋比宐擁於鱣堂尚挹交情可覘逺¶
業某𠂻懐感激謝幅稽遲深慚匪報以瓊瑶永為好也¶
儻獲飽聆於珠玉不亦說乎¶
　箴¶
　　朂齋箴¶
惟東原之士曰劉珪彦琬克紹家緒篤嗜文學乾乾不¶
<pb:KR4d0573_WYG_010-6a>¶
息期登於成侍其尊父寓官姑孰爰暨帶韋衣布之倫¶
以及華族之胄齊民之英合志同心講貫黌宇之内髦¶
俊如林佩衿如雲齊魯吳楚之産于是大集朋徒臻臻¶
日切月劘一之以敬誠濟之以勤恪文采交賁聲譽旁¶
達又即私庭理精舍表名以朂由警寓戒蓋將近以䇿¶
踐履之所不逮匡克治之所未加逺以希跡前循尚友¶
先哲躋賢聖之登宏兹可謂不茍且以狥已能奮厲以¶
自程者已世之學者何以加兹上元楊翮式嘉厥心箴¶
<pb:KR4d0573_WYG_010-6b>¶
以告焉其辭曰¶
聖兮猶天不可階升顔氏希焉欲罷不能由師孔尼附¶
攀以興君子之道厥武可續實惟我徒形氣有梏矧無¶
資承寜弗自朂知之匪艱行之為難雋敏桓桓如騰飛¶
翰巽懦偷孱或怠而安一時之般終焉永嘆辟彼六車¶
任載夷砥堅良前驅疾甚如水輪蹄弊羸詎克方執御¶
筞匪加積逺千里藝學之方疇兹二理朂哉我朋時不¶
可失孰存孰遵強志勉力人百已千人十已百我徳靡¶
<pb:KR4d0573_WYG_010-7a>¶
崇進希其極我業未精修底其續毋荒以嬉毋墮以逸¶
日知所亡月省其得朂乃有功効為之則女其不然曷¶
焉有立互贊更督交友之職朂哉我朋自朂者克矢之¶
弗諼閫奥優入庶幾終譽有引無斁䛕人作箴式用規¶
益¶
　¶
　¶
　¶
<pb:KR4d0573_WYG_010-7b>¶
　¶
　¶
　¶
　¶
　¶
　¶
　¶
　佩玉齋類藁巻十¶
